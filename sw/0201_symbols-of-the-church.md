# Ishara za kanisa

Kabla ya kuzungumza zaidi kuhusu viongozi wa kanisa, tunatakiwa kuhakikisha tunaelewa kanisa ni nini. Hatukuwa na sehemu yeyote katika Agano Jipya inayoelezea hasa kanisa ni nini na linatakiwa kutendaje kazi siku kwa siku. Tulichonacho ni ishara zinazotusaidia kuelewa kanisa linatakiwa liweje. "Kilicho dhahiri cha haraka haraka katika picha za kanisa ni kwamba zote zinasisitiza kipengele cha jumuiya ya Imani ya Kikristo na maisha. Msisitizo huu wa jumuiya unasimama kwa tofauti na mbinu ya kibinafsi ya maneno mengi ya Kikristo katika dunia ya magharibi."<sup>[1]</sup>

## Mwili (1 Kor. 12:12-27; Rum. 12:4-5)

Katika kanisa, hakuna kiongozi wa kimwili ambaye ni muhimu kuliko watu wengine katika kanisa. Kichwa cha mwili sio mwanadamu, bali ni Yesu (Kol. 1:18; Efe. 1:22-23; 5:23, 30). Washirika wote wa kanisa ukijumuisha wachungaji, waangalizi, na mashemasi wanaunda mwili (Kol. 1:24).

### Sisi ni washirika wa mwili wa Kristo

Washirika wote wa mwili ni muhimu (1 Kor. 12:21-25). Sio mara zote tunatumia kila sehemu ya mwili, lakini siku nzima, kila sehemu ya mwili inatumika, hata kama hatuifikirii.

1 Petro 2:9 inatufundisha kuwa waamini wote ni sehemu ya ukuhani wa Kristo. Kuna baadhi ya watu ndani ya kanisa ambao watapata zawadi kwa ajili ya kuongoza na utawala, lakini hii haimaanishi kuwa wako kiroho sana au ni wa muhimu katika kanisa.

Washirika wote katika kanisa wanatakiwa washikamane pamoja na kufanya kazi pamoja (Efe. 4:15-16).

### Kila mshirika ana kazi tofauti au karama

Kila mshirika katika kanisa ana jukumu tofauti la kufanya ambalo haliwezi kufanywa na mtu mwingine yeyote, kama tu ambavyo mkono hauwezi kufanya kazi ya mguu, vivyo hivyo na mguu kufanya kazi ya mkono. Tuna orodha mbili za karama katika Agano Jipya:

1. Warumi 12:6â€“8: kuhudumu, kufundisha, kutia moyo, kuchangia kwa ajili, uongozi, na kuhurumia (Tafsiri hii inatoka _Neno: Biblia Takatifu_).
2. 1 Wakorintho 12:28: mitume, manabii, waalimu, miujiza, karama za kuponya wagonjwa, masaidiano, maongozi, na aina za lugha.

Tunaona kuwa orodha hizi zina karama tofauti ndani yake, lakini zote zina unabii na mafundisho. Hatutakiwa kuchukulia orodha hizi kama orodha pekee zilizotolewa na Mungu bali ni mifano tu ya karama.

#### Kila mshirika atakuwa na karama tofauti

1 Korintho 12:29-30 inaweka sawa kuwa baadhi ya karama hizi zitatolewa kwa mtu, lakini sio zote. Mungu hatatoa karama zote kwa mtu mmoja, kwa kuwa hiyo itamaanisha watajivuna na hawatawategemea washirika wengine katika kanisa. Mipaka yetu inakuwa nguvu wakati tunajifunza kufanya kazi pamoja na watu wenye nguvu zaidi ya tulizonazo.

#### Mfano wa karama zinazotumika katika kanisa

Mfano wa namna karama hizi tofauti tofauti zinavyotenda kazi inaweza kupatikana katika Matendo 6:1-6. Mitume waliwalisha wajane kila siku, lakini walisema kuwa walitakiwa kuacha, ili kwamba waweze kuzingatia zaidi maombi na huduma ya neno. Walichagua vijana saba kufanya kazi ya kuwalisha wajane. Vijana hawa walijaa "na Roho, na hekima." Haimaanishi hawakuwa na umuhimu kuliko mitume bali walikuwa na kazi tofauti ya kufanya.

Baadaye Stefano "alifanya maajabu na miujiza katikati ya watu" (Mdo. 6:8) na aliuliwa kwasababu alikuwa anahubiri kuhusu Yesu. Philipo alikwenda Samaria na kuhubiri Injili, kuponya wagonjwa na kutoa mapepo (Mdo. 8:5-13). Vijana wote hawa walikuwa na nguvu kuu ya rohoni lakini walikuwa wanyenyekevu hata kuhudumia meza.

## Hekalu/Jengo

Japokuwa mara nyingi tunazungumza kuhusu jengo kama kanisa, kanisa ni watu na sio jengo. Sisi ni hekalu la Roho Mtakatifu. Hivyo, ishara ya kanisa ni kuwa sisi ni matofali katika jengo:

- "Ninyi ni shamba la Mungu, ni jengo la Mungu" (1 Kor. 3:9)
- "Ninyi nanyi, kama mawe yaliyo hai, mmejengwa mwe nyumba ya Roho" (1 Pet. 2:5)
- "Mmejengwa juu ya msingi wa mitume na manabii" (Efe. 2:20-22)
- "Kanisa la Mungu aliye hai, nguzo na msingi wa kweli" (1 Tim. 3:15)

Yesu ni jiwe la pembeni (Mt. 21:42; Marko 12:11; Lk. 20:17; Mdo. 4:11; Efe. 2:19-20; 1 Pet. 2:6-7).

## Kundi/Kondoo (Yohana 10:1-16; Matendo 20:28-29; 1 Pet. 5:2-4)

Yesu ni mchungaji, na watu wake ni kundi la kondoo.

## Familia/Nyumba

- "Nyumba ya Mungu, iliyo kanisa" (1 Tim. 3:15)
- Waamini kama "watu wa nyumbani mwake Mungu" (Efe. 2:19)

## Matawi (Yohana 15:1-8)

Katika Warumi 11:17-24, Paulo anatumia mfano wa mti wa mzeituni kuwaelezea watu wa Mungu.

## Shamba/Mavuno

Kanisa limeonyeshwa kama shamba la Mungu (1 Kor. 3:9) na watenda kazi katika mavuno yake (Mt. 9:37-38).

## Bibi harusi wa Kristo (Efe. 5:25-32; Ufu. 19:7-9, 21:2)

Katika ishara zote, hii pekee ndiyo iko moja na sio katika kundi.

---

- [1] Ferguson, Everett. The Early Church at Work and Worship - Volume 1: Ministry, Ordination, Covenant, and Canon (p. 2). (Function). Kindle Edition.
