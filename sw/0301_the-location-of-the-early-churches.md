# Uwekaji wa makanisa kijamii ya mwanzo

## Eneo

Mara tu baada ya siku ya pentekoste, tunaona kanisa lilianza kukutana kila siku katika nyumba ya mmojawapo wa washirika na kula pamoja. Kila siku walifanya hivi katika nyumba ya mmoja wa washirika wao (Mdo. 2:46; 5:42). Utendaji huu wa kukutana katika nyumba uliendelea hata mapaka Agano Jipya. Wakati Paulo alipokuwa Efeso, aligundua kuwa njia kuu ambayo kanisa lilieneza mafundisho ni katika "nyumba kwa nyumba" (Mdo. 20:20). Ifuatayo ni orodha ya watu ambao walikuwa na makanisa katika nyumba zao:

1. Akila na Priska (1 Kor. 16:19; Rum. 16:3–5)
2. Nimfa (Kol. 4:15)
3. Filemoni (Flm. 1:1–2)
4. Lidia (Mdo. 16:40)
5. Labda Gayo (Rum. 16:23)

### Alama za kifamilia

Kwakuwa makanisa ya kwanza yalikutana nyumbani, kuna nyakati kadhaa ambazo katika maandiko tunaona orodha ya sheria kwaajili ya kila mtu katika familia (Efe. 5:21–6:9; Kol. 3:18–4; 1 Pet. 2:18–3:7). Hizi zilikuwa zinaitwa "alama za kifamilia" na zilikuwa ni kitu cha kawaida katika dunia ya Kirumi.

1 Timotheo 5:1–2 inatuambia kuwa tunatakiwa tuwachukulie watu katika kanisa kama mwanafamilia (Agalia pia Gal. 6:10; Ebr. 13:1; 1 Pet. 2:17; 1 Yoh. 3:16).

### Kanisa ni watu

Neno kanisa halijawahi kutumika katika Agano Jipya likimaanisha jengo, bali mara zote lilirejelea kundi la watu. Sisi ni hekali la Roho Mtakatifu (1 Kor. 6:19). Sisi ni nyumba ya Mungu, na sio jengo lolote.

## Mpito kutoka katika masinagogi

Tunatakiwa kukumbuka kuwa kanisa mwanzo halikujifikiria lenyewe kama dini mpya, bali kama mwendelezo wa dini ya Kiyahudi. Mara nyingi katika Agano Jipya, mafundisho ya Yesu yalianzia katika masinagogi ya Kiyahudi. Yesu mwenyewe alifundisha katika masinagogi (Lk. 4:15–16; Mat. 4:23) na hivyo hivyo Paulo mara tu baaada ya kuwa Mkristo (Acts 9:20) na katika safari zake za umishonari hadi Antiokia ya Pisidia (Mdo. 13:14–16), Ikoniamu (Mdo. 14:1), Thesalonike (Mdo. 17:1–2), na Korintho (Mdo. 18:4).

Yakobo anarejelea katika mkutano wa Wakristo kama "sinagogi" (Yak. 2:2).

### Sinagogi la Kiyahudi la kuabudia

Hatuna uhakika kamili kwamba nini hasa kilitokea katika sinagogi kama sehemu ya ibada ya kawaida, kuna baadhi ya vitu tunavyovijua kutokana na kusoma Agano Jipya:

1. Kipengele cha kati kilikuwa kusoma andiko (Lk. 4:16–20; Mdo. 13:15; 15:21).
2. Baada ya kusoma, mara nyingi kulikuwa na mafundisho na tafsiri ya andiko (Lk. 4:20–27; Mdo. 13:15–16).
3. Kulikuwa na maombi (Mat. 6:5; Mk. 12:40).
4. Kulikuwa na mpangilio wa kukaa wa matajiri na watu muhimu (Mat. 23:6; Yak. 2:2–3).
5. Kulikuwa na viongozi katika sinagogi, japokuwa hatujui hasa majukumu yao yalikuwa ni yapi (Lk. 8:41; Mk. 5:22; Mdo. 13:15).
6. Kimsingi ibada katika sinagogi zilifanyika katika Sabato (Lk. 4:16; Mdo. 13:14; 17:2).

### Kuathiriwa kwa Wakristo na ibada ya Kiyahudi

Kama tulivyosema, hatukujui kuabudu kulimaanisha nini hasa, labda. Tunaweza kuhisi kuwa Wakristo wa kwanza ambao walikuwa wayahudi walileta baadhi ya mila na njia za kuabudu wakati walipoanza kuunda maeneo yao ya kuabudu. Tunaona baadhi ya njia za namna kanisa la kwanza la Kiyahudi lilivyoabudu:

1. Kanisa la Yerusalemu lilikutana kila siku katika hekalu (Mdo. 2:46)
2. Petro na Yohana walienda hekaluni kuomba (Mdo. 3:1)
3. Paulo alihusika katika utakaso wa hekalu (Mdo. 21:26)
4. Paulo alisherekea sherehe za Kiyahudi (Mdo. 20:6, 16)
5. Baadhi ya Wakristo bado waliendelea kuabudu katika Sabato (Mdo. 20:7)

Muda ulivyoendelea na watu wengi ambao hawakuwa wayahudi waliingia na kuwa sehemu ya kanisa, kidogokidogo kanisa lilianza kupunguza kutenda matendo ya Kiyahudi.

## Maana ya neno "kanisa"

Neno la Kigiriki kuhusu kanisa ni "Ekklesia." Ina maana "wale walioitwa." Kama maneno mengi yaliyotumika katika Agano Jipya, haikuwa halisi kwa kanisa, bali yalikuwa na maana katika maisha ya asili. Ekklesia lilikuwa neno lililotumika katika serikali za kiraia za mabaraza ya jiji.

Neno hilo hilo lilitumika kwa kanisa katika nyumba moja, makanisa yote ya nyumbani katika jiji, na kanisa la kati. Tukizungumzia kanisa la "kanisa la Yerusalemu" haikuwa kundi moja la watu, bali makanisa kadhaa ya nyumbani, ambayo labda yalikuwa na baadhi ya muundo wa ushirika. Kwasababu kungekuwa na makanisa ya nyumbani kadhaa katika mji, ndio maana maneno ya uongozi mara zote ni nyingi (1 Kor. 12:28; Efe. 4:11; 1 The. 5:12; Ebr. 13:7, 17; Yak. 5:14).<sup>[1]</sup>kungekuwa na baadhi ya viongozi katika kila kanisa la nyumbani.

### Kanisa zima

Waefeso 4:4 inasema kuwa "kuna mwili mmoja," linalorejelea kanisa. Tunajua kuwa hiyo ni sahihi katika muktadha wa kiroho. Mungu ana kanisa moja. Lakini katika muktadha wa kiasili, hakukuwa na labda wakati ambao kulikuwa na kundi kamili lililoungana la watu lililoitwa kanisa. Paulo anaandika barua zake nyingi kupambana na mafundisho hasi au kuponya migawanyo katika kanisa, hivyo tunaona kuwa hata mwanzoni kulikuwa na migawanyo na rushwa katika kanisa.

Wazee na Mitume waliandika barua katika Matendo 15 na kuzituma nje kwa makanisa, lakini nani alitekeleza? Hawakuwa na namna bali kwenda kila mahali na kuhakikisha kuwa watu wanazifuata sheria zao. Tunaona kuwa baadaye Paulo hakufuata au kuidhinisha, kwa kuwa alifundisha kuwa kula nyama, kuabudu sanamu hakukuwa na shida.

---

<small>

- [1] Mounce, W. D. (2000). Pastoral Epistles (Vol. 46, p. 163). Word, Incorporated.

</small>
