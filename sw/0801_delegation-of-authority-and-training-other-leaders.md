# Mgawanyo wa mamlaka na kuwafundisha wengine

Baadhi ya viongozi wanaogopa kushirikisha mamlaka kwa wengine. Wanataka kuwa na nguvu zote. Lakini kanisa ni mwili na ni kubwa kuliko mtu mmoja. Hakuna namna kwamba mtu mmoja anaweza kufanya kazi zote za Mungu.

Tunaona katika Kutoka hadithi kuhusu Musa. Musa alitumia siku nzima kusikiliza matatizo ya watu na kufanya kazi kama hakimu. Alikuwa na ndugu aliyekuja kumtembelea na yule ndugu alipoona kazi ya Musa, alimshauri Musa ashirikishe kazi hiyo kwa wengine:

> Kutoka 18:21 — Zaidi ya hayo utajipatia katika watu hawa watu walio na uwezo, wenye kumcha Mungu, watu wa kweli, wenye kuchukia mapato ya udhalimu; ukawaweka juu yao, wawe wakuu wa maelfu, na wakuu wa mia, na wakuu wa hamsini, na wakuu wa kumi;

## Wafanye mataifa kuwa wanafunzi

Kabla Yesu hajapaa mbinguni, Alitoa amri ya mwisho kwa wanafunzi wake. Aliwaambia wapeleke injili ulimwenguni pote. Maneno ya Kigiriki yaliyotumika yametafsiriwa vizuri "Nenda ulimwenguni kote na kuwafanya wanafunzi" (Mat. 28:18–20).

Ulikuwa ni mpango wa Yesu mara zote kuwafundisha wanafunzi, nani sasa atafundisha wanafunzi wengine. Muundo huu wa kuwafanya wanafunzi ungeweza kuendelea mpaka dunia nzima ipate nafasi ya kuwa wanafunzi wa Yesu. Paulo alimwambia Timotheo awafundishe watu na kuwapa mamlaka ya kuwafundisha wengine (2 Tim. 2:2).

### Yesu na wale kumi na mbili

Yesu alitumia muda mwingi kuwafundisha wanafunzi kumi na mbili. Alitumia kila nafasi aliyoipata kuwafundisha. Aliwafundisha walipokuwa wanatembea barabarani, walipokuwa kwenye boti, na wakati walipokuwa wamekaa mezani kula chakula.

Alihakikisha kuwa walikuwa tayari kuendeleza huduma yake. Aliwatuma nje kuhubiri na kuwapa nguvu ya kuponya wagonjwa na kutoa mapepo (Mat. 10:1; Mk. 3:13–15).

### Yesu na wale sabini

Sio tu wale kumi na mbili ndo ambao Yesu aliwaandaa kwaajili ya huduma, lakini Luka 10:1–9, Yesu aliwatuma nje wale sabini kwenda vijijini kuhubiri na kuponya watu. Hii ilikuwa ni kuwaandaa watu kuwa tayari kusikiliza ujumbe wa Yesu. Aliwapatia mamlaka kamili kuongea kwa niaba yake (Lk. 10:16).

### Wazee na wadogo

Wale walio wazee katika kanisa wanatakiwa wawafundishe wale wadogo (Tit. 2:3–4).

Paulo alimfundisha Timotheo katika mambo ya kiroho. Alikuwa baba yake wa kiroho. Alimpatia Timotheo mamlaka kuendeleza kazi aliyoianza.

1. Paulo alimchukua Timotheo kufanya naye kazi katika huduma (Flp. 2:22)
2. Paulo alimtuma Timotheo kuendeleza kazi yake (1 Kor. 4:17; 16:10–11)
3. Paulo alimwita Timotheo mfanyakazi mwenzake (1 The. 3:2–3)
4. Paulo alimuacha Timotheo Efeso kujaribu kuzua mafundisho (1 Tim. 1:3–4)
5. Paulo alimtia moyo Timotheo kuendelea katika kazi na kutokuogopa au kuruhusu watu kuwazuiz (1 Tim. 4:12–14; 2 Tim. 1:6–7; 2:1–2; 3:14–15)

## Kuteua viongozi wa kanisa

Ni kweli kuwa ni Mungu ndiye anayeita watu kwaajili ya huduma na kuwapa karama za rohoni kufanya hiyo kazi, lakini inasaidia kanisa tunapogundua rasmi kuwa viongozi wametumwa na Mungu.

1. Paulo aliwateua viongozi katika kanisa aliposafiri (Mdo. 14:23)
2. Paulo alimuacha Tito kule Krete ili kwamba awateue wazee katika kanisa (Tit. 1:5)

### Tunaona mara nyingine uteuzi huu unafanywa na kikundi cha wazee

Hii haikuwa tu maamuzi ya kiongozi mmoja kuchagua viongozi wengine, lakini viongozi wote katika kanisa walitakiwa kuwa katika makubaliano:

1. Timotheo alipokea karama yake wakati wazee walipomuwekea mikono (1 Tim. 4:14)
2. Paulo alitumwa katika safari yake ya kwanza ya kihuduma baada ya wazee kule Antiokia walimuwekea mikono na kumuombea (Mdo. 13:1–3)

### Watu ni lazima wapimwe kabla ya kufanywa viongozi

Hatutakiwi kufanya haraka kuchagua viongozi kanisani (1 Tim. 5:22), lakini tunatakiwa tuwapime ili kuwa na uhakika kuwa watakuwa viongozi wazuri (1 Tim. 3:10).

Hii ndiyo sababu Paulo aliwapa orodha ya sifa za viongozi katika 1 Timotheo mlango wa tatu na Tito mlango wa kwanza.

## Kutumwa na kanisa

Wakati mwingine kanisa linaweza kuchagua kumtuma mtu kufanya jukumu mahususi.

1. Yuda na Sila walitumwa na barua kutoka kwa wazee (Mdo. 15:22–27). Baada ya kusoma barua, Yuda na Sila waliwausia sana kuhusu barua ilimaanisha nini (Mdo. 15:32).
2. Tito na ndugu ambaye hakutajwa jina walitumwa na kanisa kuleta matoleo Yerusalemu (2 Kor. 8:16–19).
3. Kanisa la Filipi lilimtuma Epafrodito kumsaidia Paulo (Flp. 2:25).
4. Kanisa kule Yerusalemu lilimtuma Petro na Yohana Samaria kumsaidia Filipo (Mdo. 8:14).
5. Kanisa la Yerusalemu lilimtuma Barnaba kule Antiokia kufanya uinjilisti (Mdo. 11:22).

## Mchakato wa baadhi ya watu kuchaguliwa kama viongozi

### Wanafunzi

Yesu aliwaita wanafunzi wake wengi kwa njia inayofanana. Walikuwa wanafanya kazi zao za kawaida, Yesu alikuja kwao na kirahisi akawaita wamfuate, na waliacha walichokuwa wanafanya wakamfuata.

1. Petro na Andrea (Mat. 4:18–20)
2. Yakobo na Yohana mwana wa Zebedayo (Mat. 4:21–22)
3. Filipo (Yohana 1:43–44)
4. Nathanaaeli, pia aliyeitwa Batholomayo (Yohana 1:45–49)
5. Mathayo, pia aliyeitwa Levi (Mat. 9:9; Mk. 2:14)
6. Tomaso, Yakobo mwana wa Alfayo, Simoni aitwaye Zelote, Yuda mwana wa Yakobo, pia aliitwa Tadei. Hatuna rekodi ya wao kuwa waliitwa, lakini tunawaona wakiwa wameorodheshwa kati ya wanafunzi wengine katika Luka 6:12–16.
7. Yuda Iskariote. Hatukuwa na rekodi ya namna alivyoitwa, lakini Yesu anasema kuwa aliitwa (Yohana 6:70–71).

### Mathiya (Mdo. 1:23–26)

Mitume walitaka kuchagua mtu wa kuchukua nafasi ya Yuda Iskariote baada ya kujiua. Kulikuwa na vijana wawili ambao walifikiri wangekuwa wazuri wa kuchukua nafasi ya Yuda: Yusufu au Mathiya. Lakini watajuaje ni yupi? Kwanza, walimwomba Mungu awaonyeshe. Hiyo haikushangaza. Waliamini kuwa haikuwa tu kiholela, lakini kwamba Mungu angeongoza mikono yao kufanya maamuzi sahihi. Huu ndio wakati wa pekee katika Agano Jipya ambao tunaona kiongozi akichaguliwa katika njia hii, lakini mchakato huu ulitumika muda mwingine katika Agano la Kale kufanya maamuzi.

### Wasaidizi waliowalisha wajane (Mdo. 6:1–6)

Mitume walitaka kutafuta viongozi saba kusaidia kugawa chakula kwa wajane. Walichagua vijana ambao walikuwa waaminifu, waliojaa Roho Mtakatifu, na waliojaa hekima. Baada ya kuwachagua hawa vijana, waliwaombea na kuwawekea mikono.

### Paulo

1. Paulo aliitwa na Yesu (Mdo. 9:3–6)
2. Alibatizwa na Anania (Mdo. 9:17–18)
3. Alianza mara moja kuhubiri (Mdo. 9:20–21)
4. Baadaye, wazee kule Antiokia walimuwekea mikono wakamtuma katika safari yake ya kwanza ya kimisheni (Mdo. 13:1–3)
