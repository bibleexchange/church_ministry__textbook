# Itikio letu juu ya uongozi

## Viongozi wanaanzishwa na Mungu

Danieli 2:21 inafundisha kwamba Mungu ndiye anayeanzisha viongozi wa serikali katika dunia hii. Hakuna mamlaka isipokuwa inatoka kwa Mungu (Rum. 13:1-2). Mungu ndiye anayewatoa viongozi wa kanisa kutusaidia kukua katika Kristo (Efe. 4:11).

## Usiwe kipofu na kufuata viongozi wote

Hatutakiwi tu moja kwa moja kumfuata kila kiongozi ndani ya kanisa. Ni wanadamu kama tulivyo sisi na hivyo wanaweza kufanya makosa pia, kudanganywa au dhambi. Tunatakiwa kuwa makini kwamba hatuko kama watu vipofu kuongozwa na vipofu wengine (Mat. 15:14). Tunatakiwa kujichunguza maisha yetu na mafundisho ya viongozi kuona kama zinzstahili kufuatwa.

Hata wayahudi kule Beroya mwanzo hawakuamini kila kitu kilichosemwa na Paulo lakini walienda nyumbani na kutafuta katika Agano la Kale kuona kama vitu walivyokuwa wanavisema vilikuwa kweli (Mdo. 17:11). Kwasababu kuna manabii wa uongo wengi duniani, tunatakiwa kuzijaribu roho (1 Yoh. 4:1). Yesu alisema kuwa tutawatambua manabii wa kweli kwa matunda yao (Mat. 7:15-16).

Wakati mwingine tunaweza kujifunza kutoka kwa viongozi hata kama hawako kamili. Yesu aliwaambia watu wasikilize mafundisho ya mafarisayo lakini wasifuate matendo yao kwasababu hawakufanya yale waliyoyahubiri (Mat. 23:3).

## Waheshimu viongozi kwa kazi wanazozifanya

Tunawaheshimu viongozi kwasababu ya kazi wanazozifanya na sio kwasababu wao ni muhimu kuliko sisi (1 The. 5:12-13; 1 Kor. 16:15-18).

Wanatoa muda wao na nguvu zao kwaajili ya kutusaidia sisi. Watatakiwa kutoa hesabu kwa Mungu kwa jinsi walivyotuongoza. Tunaifanya kazi yao kuwa rahisi tunapowasikiliza (Ebr. 13:17).

## Tuwaheshimu wale waliotuzidi umri

Wazee ndani ya kanisa wana uzoefu kutoka katika maisha yao. Tunatakiwa tuwaheshimu na kujifunza kutoka kwao (1 Tim. 5:1-2).

Wakati wadogo wanatakiwa kumheshimu mzee, wote tunatakiwa kuheshimiana (1 Pet. 5:5).
