# Utangulizi: Viongozi ambao si kama ulimwengu

Hakuna taarifa nyingi katika Agano Jipya kuhusu muundo na kazi za kanisa la kwanza. Hatuwezi kupata mpango halisi kwenye Biblia jinsi gani ya kuongoza makanisa yetu. Mambo mengi tufanyayo katika makanisa ni kutoka miaka elfu mbili ya historia ya kanisa.

Siyo vyote vinavyofanyika katika kanisa hutoka kwenye Bibilia. Hilo halimaanishi kuwa vinavyofanyika kanisani ni vizuri au vibaya. Tunatakiwa tuchukuwe kidogo tunachokijua kutoka kwenye Biblia na kulinganisha na mambo yetu ya kisasa kuona kama tunafuata kanuni zilizopo katika Bibilia.

Tunatakiwa kuwa makini sana tusiige mawazo ya dunia na kuyatumia kanisani. Kama Wakristo, hatupaswi kutazama viongozi wa biashara au wanasiasa kama mfano wa uongozi, lakini viongozi wa kanisa watakuwa tofauti na viongozi wengine wa vitu vya asili. Kile ambacho dunia hufikiri kuhusu kiongozi mzuri siyo kama Biblia inavyosema ni kiongozi mzuri:

> Mathayo 20:25–26 — Lakini Yesu akawaita, akasema, Mwajua ya kuwa wakuu wa Mataifa huwatawala kwa nguvu, na wakubwa wao huwatumikisha. Lakini haitakuwa hivyo kwenu; bali mtu ye yote anayetaka kuwa mkubwa kwenu, na awe mtumishi wenu;

Pia kuna mambo mengi kwenye tamaduni za kanisa la sasa ambayo siyo kutoka kanuni za kibiblia, ila ni mambo ambayo yaliwekwa na viongozi ambao walitaka kuongeza nguvu zao dhidi ya wengine. Tunapoingia kwenye mafunzo yetu, tunatakiwa kuondoa mawazo yote ya mambo tunayofikiri kuhusu uongozi ili kwamba tuwe tayari kujifunza kile Bibilia inasema kuhusu uongozi.

## Mambo ambayo ni muhimu kwetu kila mara hayana umuhimu kwa Mungu

### Idadi ya watu siyo muhimu kama ukuaji wa kiroho

Mathayo 7:13–14 iko wazi kuwa hakutakuwa na wengi watakaoingia katika ufalme wa mbinguni. Kama kiongozi wa kanisa, usiweke nguvu kwenye kupata watu wengi kwenye kanisa, ila kuweka mkazo kwamba watu walio chini ya mamlaka yako wanakuwa kiroho (Efe. 4:11–13). Tunaweza kufanya huduma nje kwa waliopotea, lakini ni vizuri kweli watu waje kanisani na kubaki wachanga kiroho?

### Karama za kiroho siyo muhimu kama mahusiano sahihi na Mungu

Baadhi ya viongozi wanatazamia kuwa na nguvu kubwa na Mungu, lakini ni muhimu kweli kujua Mungu ni nani. Yesu alisema kwenye siku ya mwisho, kuna watakao simama mbele ya hukumu na kujivunia miujiza waliofanya. Mungu atawaambia waondoke kwasababu kamwe hakuwajua (Mt. 7:21–23).

## Kiongozi ni nini?

### Kiongozi ni mtumishi wa wote

Katika injili zote nne, Yesu anawaambia wanafunzi wake kwamba wanatakiwa kuwa watumishi:

1. Mathayo 20:20–28
2. Marko 9:33–37; 10:35–45
3. Luka 22:24–27
4. Yohana 13:12–17

Tunawaita viongozi wa kanisa "watumishi" wa Mungu, lakini mara nyingi hawatumiki, badala yake wanatumikiwa. Kama viongozi tusiangalie kupewa huduma maalumu kama chakula maalumu, heshima, au mpangilio wa ukaaji. Wakati Yesu alipowasafisha miguu wanafunzi, hiyo ilikuwa kweli kazi ya mtumishi. Tunatakiwa tuwe tayari kusafisha sakafu, kuosha vyombo, au kusafisha vyoo kama tunataka kuwa viongozi wa kanisa.

### Kiongozi ni kuwa mchungaji

Hatuko hapa mahususi kuzungumzia kuhusu nafasi ya Mchungaji kanisani, bali viongozi wote wa kanisa, bila kujali nafasi zao, ni kuhakikisha wanatunza watu wote ndani ya kanisa. Tutazungumza zaidi katika sura inayofuata kuhusu nafasi rasmi ya "mchungaji" katika kanisa.

Kiongozi hujali mahitaji ya wengine. Amri imetolewa mara mbili katika Agano Jipya kwa viongozi wa kanisa kuwa wachungaji wa kundi la Mungu (1 Pet. 5:1–4; Mdo. 20:28) Yesu pia alimwambia Petro lisha kondoo zangu (Yn. 21:15). Mchungaji ndiye anayeshughulika na mahitaji ya kondoo, pamoja na kuhakikisha wanapata chakula na maji na kuwalinda (Zaburi 23)

Yesu ni mfano wetu mzuri kama mchungaji mwema anayetoa maisha yake kwa ajili ya kondoo (Yohana 10:11). Siyo kila mtu aliye kiongozi kanisani ambaye kweli anajali watu. Wengine hukimbia wakati mambo yanapokuwa magumu na kuacha watu wakitawanywa na adui (Yohana 10:12–13).

#### Mchungaji hushughulika na mahitaji ya kiroho

Viongozi kanisani wanatakiwa kuhakikisha kuwa watu wanaelewa Neno la Mungu na kuwaombea wakati wa matatizo ya maisha.

1. Yesu alienda katika vijiji vyote akifundisha na kuhubiri (Mt. 9:35; Mk. 1:38–39)
2. Paulo alikuwa mwalimu (1 Tim. 2:7; 2 Tim. 1 :11)
3. Mwangalizi anatakiwa aweze kufundisha (1 Tim. 3:2)

> Wakolosai 1:28 — ambaye sisi tunamhubiri habari zake tukimwonya kila mtu, na kumfundisha kila mtu katika hekima yote, tupate kumleta kila mtu mtimilifu katika Kristo.

#### Mchungaji hushughulikia mahitaji ya kimwili

Katika Matendo sura ya 6, kuna habari kuhusu mitume. Walikuwa wanawalisha wajane kila siku. Walisema walihitaji kutafuta mtu mwingine kufanya hiyo kazi, kwa sababu wakati walipokuwa wanawalisha chakula cha kimwili, hawakuwa na muda wa kuhudumia neno (Mdo. 6:1–6).

Kuhudumia mahitaji ya kimwili ya watu ni dhana iliyopingwa na huduma ya Kikristo, kwasababu kama mitume, tunasema hatuwezi kuacha kuhubiri neno na kuhudumia meza. Lakini bado walihakikisha watu wameshibishwa, pamoja na kwamba hawakufanya hivyo wenyewe. Walitafuta viongozi wengine ambao wangefanya hiyo kazi. Kama kanisa, hatuwezi tenganisha mahitaji ya kiroho na mahitaji ya kimwili ya watu. Kuna maeneo mengi katika Agano Jipya ambayo husema kuhusu utunzaji wa mahitaji ya kimwili ya watu:

1. Yesu Siyo tu kwamba aliwafundisha watu, bali aliwapa chakula cha kimwili pia (Mt. 15:29–32)
2. Yesu ataadhibu wote wanaodharau maskini (Mt. 25:31–46)
3. Wazee na Maaskofu walipaswa "kuwa na ukarimu" (1 Tim. 3:2; Tit. 1:8)
4. "Dini ya kweli" ni inayosaidia wajane na yatima (Yak. 1:27)
5. Hatupaswi tu kuomba kwa mtu mwenye uhitaji, bali tunatakiwa kuwasaidia (Yak. 2:15–17)
6. Kanisa la mwanzo walishiriki pamoja vyote walivyokuwa navyo, hivyo hakukuwa na mhitaji (Mdo. 4:32–35)
7. Hatutakuwa na upendo wa Mungu kama tutawapuuza maskini (1 Yoh. 3:17–18)
8. Tunatakiwa kuwasaidia watu ndani ya kanisa na nje ya kanisa (Rum. 12:13; Gal. 6:10; Flp. 2:4; 1 Tim. 5:8; 6:17–18; Erb. 13:16)

Hii inaamrisha amri za kuwasaidia watu maskini ni kwa kila mtu kanisani siyo tu kwa viongozi, bali viongozi wanatakiwa kuwa mfano wa mambo haya.

### Kiongozi ni kuwa kielelezo

Hatuwezi tu kuwaambia watu nini cha kufanya, bali na sisi pia tunatakiwa kufanya mambo tunayofundisha na kuhubiri. Inatakiwa watu wengine watuige sisi na kutufuata katika kile tunachofanya (Tit. 2:7; Erb. 13:7)

Timotheo alikuwa kijana, hivyo baadhi ya watu hawakumheshimu. Paulo alimwambia asiwaache kunyamaza ila awe mfano katika imani (1 Tim. 4:12).

Hatulazimishi watu kufanya kitu sahihi, bali tunafanya kilicho sahihi na wengine wataona na kufuata (1 Pet. 5:3).

Yesu aliwahukumu viongozi wakidini kwasababu waliwaambia watu wafanye kitu kimoja, na wao kufanya tofauti (Mt. 23:2–3). Paulo alisema jambo kama hilo katika Warumi 2:21–23.

Kama tutamfuata Yesu, wakati watu wanatufuata sisi, watakuwa kweli wanamfuata Yesu (1 Kor. 11:1).

### Kiongozi hujenga

Sababu kwamba Mungu alitoa viongozi kwa kanisa ni ili walijenge kanisa (Efe. 4:11–13). Hii siyo kuhusu kujenga jengo, ila kuhusu kuwajenga watu kiroho mpaka wawe kama Yesu.

Kila tendo la kuabudu kanisani linapaswa liwajenge watu (1 Kor. 14:26).

Mamlaka waliopewa viongozi ni kutumika kujenga na siyo kubomoa (2 Kor. 10:8; 13:10).

Wakristo wote wanatakiwa kijaribu kujengana (Rum. 14:19; 15:2; 1 The. 5:11).
