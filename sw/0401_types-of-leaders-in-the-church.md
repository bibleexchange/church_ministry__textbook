# Aina ya viongozi kanisani

Leo tuna wazo la kiongozi mmoja kanisani, ambaye anawajibika na maamuzi yote kanisani na anayetunza mahitaji ya kiroho na kimwili kanisani. Kuna viashiria katika maandiko kuwa katika kanisa la mwanzo hakukuwa na kiongozi hata mmoja, ila viongozi tofauti kila mmoja na majukumu. Baadhi walifundisha na kuhubiri wakati wengine walihusika na mahitaji ya kimwili. Hakuna alama kwenye Maandiko kwamba nafasi moja ilikuwa muhimu kuliko nyingine au kwamba mtu mmoja alikuwa na nguvu kuliko wengine.

Agano Jipya inatoa sifa za baadhi ya nafasi za uongozi, ila haielezi hizo nafasi zilikuwaje na zilipaswa ziweje. Tunapaswa kuorodhesha aina za viongozi ambazo zina vyeo tofauti. 1 Timotheo 3:1-13 inataja waangalizi (maaskofu) na mashemasi, na Waefeso 4:11 inataja mitume, nabii, mwinjilist, mchungaji, na mwalimu. Katika 1 Wakorintho 12:28 tuna orodha inayoonyesha vyeo vitatu kutoka Waefeso 4:11 (mitume, manabii, na walimu). Tunaweza kusema orodha katika Waefeso ni watu waliochaguliwa na Mungu kwa ajili ya kanisa na orodha kwenye 1 Timotheo ni viongozi waliochaguliwa na wanadamu kanisani. Kunaweza kuwa na utofauti mkubwa kati ya orodha hizo mbili. Mtu anaweza kuwa mchungaji na waangalizi na mtu mwingine labda mchungaji na siyo waangalizi. Didache, ambayo ilikuwa ni nyaraka zilizotumika na kanisa la kwanza, imeweka wazi kwa kusema kuwa watu ambao ni maaskofu au mashemasi kufanya kazi ya manabii na walimu:

> Didache 15:1  
> Chagua, kwahiyo, kwa ninyiwenyewe waangalizi na mashemasi wanaostahili kwa Bwana, watu ambao ni wapole na asiwe na tamaa, mkweli na aliyedhibitika, kwa kuwa wanafanya huduma ya manabii na uwalimu.<sup>[1]</sup>

Pia kuna nafasi "mzee" ambayo ni neno la ujumla kwa kiongozi yeyote ndani ya kanisa au ni nafasi inayoitwa kwa viongozi kanisani ambayo siyo mwangalizi au shemasi.

Tusifikiri kwamba hizi orodha za viongozi ndizo tu zinaonyesha viongozi na wahudumu kanisani, lakini baadhi zinaonyesha. Kunaweza pia kukawa na waimbaji, wahazini, au wapishi. Tunaona viongozi waliochaguliwa kwa kusudi la kutoa chakula kwa maskini. Kulikuwa na wamishionari wengi ambao walikuwa matabibu na wauguzi.

Maneno mengi yaliyotumika na kanisa kwa viongozi yalikuwa yameshatumika Zaidi katika lugha ya Kigiriki kwa nafasi za kiraia. Hii inatuchanganya kwa sababu hatujui mara zote uhakika kutoka matumizi ya neno kama inazungumzia kuhusu nafasi ya kanisa rasmi au maelezo ya jumla ya mtu na nini walifanya.

## Mfanyakazi mwenza

Neno lililotumika mara nyingi na Paulo kuelezea mtu maalum ni "mfanyakazi mwenza," lnalotokea mara kumi na mbili katika maandiko (Rum. 16:3, 9, 21; 1 Kor. 1:24; 8:23; Flp. 2:25; 4:3; Kol. 4:11; 1 The. 3:2; Fil. 1, 24).<sup>[2]</sup>

## Mitume

There are two meanings of apostle: Kichwa kinakuja kutoka neno lenye maana kigiriki "aliyetumwa." Kuna maana mbili za mtume:

1. Mjumbe
2. Shahidi wa Yesu aliyeteswa

### Mjumbe

Hii ilitumika kwa wote waliokuwa wakihubiri injili makanisani (2 Kor. 8:23; Flp. 2:25). Wakati mwingine katika Agano Jipya, mfumo wa kitenzi (apostello) ilitumika kama wakati Yesu alipotuma watu 70 katika Lk. 10:1.

Yesu aliitwa mtume (Erb. 3:1), pengine ni kwakuwa alileta ujumbe wa injili ulimwenguni.

Didache ya mitume hutoa miongozo jinsi ya kujua kama mtume ni kweli. Kama watauliza pesa au kuchukua faida ya ukarimu wako, sasa watakuwa siyo mitume wa kweli. Hii inaonyesha kwamba kwenye kanisa la mwanzo kulikuwa na watu wakitafuta faida zao wenyewe:

> Didache 11:3-6  
> Kuhusu Mitume na Manabii, wanafanya kulingana na agizo la injili. Kila mtume akija kwako apokelewe kama Bwana, ila asikae Zaidi ya siku moja, au kama atakaa kwa siku ya pili tena; ila kama atakaa kwa siku tatu, atakuwa nabii wa uwongo. Na wakati mtume anaondoka asipokee chochote ila mkate mpaka afike mahali pa kupumzika; ila kama atauliza pesa, atakuwa nabii wa uwongo.

### Shahidi wa Kristo aliyeteswa

"Kupitia maneno ya Paulo katika 1 Wakorintho 9:1-2 ingewezana kumaanisha kwamba sifa za mtume ni kuwa amemuona Bwana aliyefufuka, na kutumwa na yeye, na kuja kujiingiza kama mshiriki mwanzilishi (Efe. 2:20) na mfanyakazi kwaajili ya kulijenga kanisa."<sup>[3]</sup>

Hawa ndio watu walioitwa mitume katika Agano Jipya:

- Wale kumi na mbili (Mt. 10:2-4; **Lk. 6:13**; Ufu. 21:14)
- Paulo (Rum. 1:1)
- Barnaba (Mdo. 14:14)
- Yakobo ndugu yake Bwana (Gal. 1:19)
- Mathiya (Mdo. 1:26)
- Yunia na Androniko (Rum. 16:7)
- Mitume ambao hawakutajwa (1 Kor. 15:7)

Mitume na manabii walikuwa ni wa muhimu katika kuanzisha kanisa (Efe. 2:20). Mitume na manabii mara nyingi wanawekwa katika kundi moja (Lk. 11:49; Efe. 2:20; 3:5; 4:11; 1 Kor. 2:28).

Leo hatuwezi kuwa mitume katika hisia za shahidi katika ufufuko wa Yesu, lakini tunaweza kuwa wajumbe.

## Nabii

Nabii ni yule anayezungumza kama mjumbe wa Mungu moja kwa moja. Hawa ni baadhi ya manabii katika Agano Jipya:

- Barnaba, Simoni aitwaye Nigeri, Lukio Mkirene, na Manaeni (Mdo. 13:1-3)
- Yuda (Mdo. 15:32)
- Sila (Mdo. 15:32)
- Watoto wa kike nne wa Philipo (Mdo. 21:8-9)
- Agabo (Mdo. 21:10)

The Shepherd of Hermas, which was a document used by the early church, tells how to know if a prophet is real or not:

Mchungaji wa Hamasi, ambayo ilikuwa hati iliyotumiwa na kanisa la kwanza, inaeleza jinsi ya kujua kama nabii ni kweli au la:

> Mchungaji wa Hamasi, Mandate 11:7-8  
> "Kwa namna gani, halafu," nikasema mimi,"Bwana je mtu anaweza kumjua nabii wa kweli na nabii wa uongo?" "Sikiliza," akasema, "kuhusiana na manabii wote, na kama nitakavyokuambia, hivyo unaweza kumjua nabii wa kweli na wa uongo. Utamjua mtu mwenye roho ya Mungu kwa maisha yake. Kwa upande mmoja yeye aliye na roho itokayo juu ni mpole na muungwana, mnyenyekevu na hujilinda na maovu yote na matamanio ya uasi wa ulimwengu huu na hujifanya masikini kuliko watu wote, na hajibu chochote anapokabiliwa wala haongei peke yake (kwani Roho Mtakatifu mtu anapotamani kuongea), balikatika wakati ambao Mungu anatamani yeye azungumze."

## Wainjilisti

Maana ya neno la Kigiriki ni "kutangaza habari."

Philipo alikuwa mwinjilisti (Mdo. 21:8).(Katika SUV inatafsiriwa kama "mhubiri wa injili.") Wainjilisti walikwenda maeneo mapya kuwabadilisha watu kuwa wakristo na kuanzisha makanisa mapya. Lakini pia walikuwa na vipengele vya huduma katika kanisa, kwasababu Paulo alimwambia Timotheo ambaye alikuwa kiongozi katika kanisa kufanya kazi ya uinjilisti (2 Tim. 4:5).

## Mchungaji

Jina limetumika kwa mara moja tu katika Agano Jipya kama neno kwaajili ya kiongozi wa kanisa (Efe. 4:11) na mara mbili kama kitendo (1 Pet. 5:1-4; Mdo. 20:28).

Japokuwa kwa sasa hili ni jina maarufu kwa kiongozi wa kanisa, tuna taarifa ndogo sana kutoka katika Biblia kuhusu majukumu ya mchungaji yalikuwa ni yapi.

## Mwalimu

Kwasababu barua inasema, "na wengine kuwa wachungaji na walimu" na sio "na wengine kuwa wachungaji na **wengine kuwa** walimu" baadhi ya watu wanaamini kuwa hizi nafasi mbili zimechanganywa. "Ni kama inaonekana kuwa zilikuwa ni kazi zinazoingiliana. Kama kazi zote mbili zilitendwa na mtu mmoja hasa katika hali ya kawaida ingetegemea na watu gani walio na karama walikuwepo katika hali hiyo."<sup>[4]</sup>

Hakuna mtu yeyote katika Agano Jipya mwenye cheo kama "Mwalimu," lakini kuna watu wengi wanaofundisha.

Sio kila mtu anatakiwa atamani kuwa mwalimu, kwasababu mwalimu atapata hukumu kubwa zaidi kutoka kwa Mungu (Yak. 3:1)

Didache anatuambia namna ya kumjua mwalimu mzuri:

> Didache 11:1-2  
> Yeyote anayekuja na kukufundisha vitu vyote hivi nilivyovitaja hapo awali, mpokee. Lakini kama mwalimu mwenyewe amepotoka na kufundisha mafundisho tofauti kuharibu hivi vitu, usimsikilize, bali kama mafundisho yake yatakuwa ya kuongeza haki na ufahamu wa Bwana, mpokee kama Bwana.

## Mwangalizi/Askofu

Neno la kigiriki ni _episkopÄ“_, ikimaanisha "mwangalizi." Kwa kweli, _Neno Biblia Takatifu_ linatafsiri hii kama "mwangalizi." Cheo _mwangalizi_ "katika matumizi yake halisi, angalau mpaka muda wa Inyasi, ...lilikatazwa kwa wale waliokuwa waangalizi wa makanisa ya nyumbani. ...Ofisi ilijulikana kama kawaida na ilijumuisha nafasi yeyote, ya kidunia au kanisa ambalo 'uangalizi' ulikuwa wa muhimu."<sup>[5]</sup>

Baadhi ya watu wanafikiri kwamba waangalizi na mashemasi walikuwa kitu kimoja, lakini Wafilipi 1:1 inawaonyesha kama nafasi mbili tofauti. 1 Timotheo 3:1-7 inatoa orodha ya sifa za mwangalizi. Didache pia inatoa orodha ya sifa:

> Didache 15:1-4  
> Chagueni ninyi wenyewe waangalizi na mashemasi wanaomstahili Bwana, watu wapole na sio wenye kupenda fedha, wakweli na walioathibitishwa, kwani wanawatumikia nimyi pia huduma ya manabii na walimu. Hivyo msiwadharau kwa kuwa ni watu wenu wa heshima pamoja na manabii na walimu. Na muonyane ninyi kwa ninyi kwa Amani na sio kwa hasira kama injili zisemavyo, na yeyote yule asiongee na yeyote aliyemkosea jirani yake wala kumruhusu asikie neno kutoka kwako mpaka atakapotubu. Lakni maombi yako na msaada na matendo yako yote ufanye kama injili ya Bwana wetu inavyosema.

### Mafundisho ya Inyasi juu ya uongozi wa kanisa mfumo wa uongozi wa Inyasi

Katika wakati wa Inyasi katika karne ya pili (107 KK), kulikuwa na mmoja askofu "mkuu" wa kila mji. Hizi zilikuwa juu ya viongozi, ambao walikuwa juu ya mashemasi.<sup>[6]</sup> Inyasi alifundisha kwamba askofu alizungumza moja kwa moja na Mungu na kwamba kutokumtii askofu kulikuwa ni kutokumtii Mungu.

Katika Agano Jipya, Wafilipi 1:1 ni mstari unaotuonyesha kwamba mfumo wa Inyasi haukuwa kitu kilichokuwa kinafanyika wakati wa Paulo. Mstari huu unaonyesha kuwa askofu (mwangalizi) na viongozi hawakuwa juu ya halaiki yote, bali walihusishwa kati ya halaiki wote.<sup>[7]</sup> Mstari huu pia unaonyesha askofu Zaidi ya mmoja ndani ya mji mmoja.

Japokuwa wazo la askofu kuwa na nguvu kuliko watu wengine katika kanisa haitoki moja kwa moja katika Agano Jipya, katika karne ya pili, ilikuwa kawaida katika kanisa. Kwasababu kulikuwa na askofu mmoja tu katika mji, watu waligombania nafasi ya askofu. Klementi, amabye alikuwa baba wa kanisa la kwanza, alijua kuwa watu wengi wangegombania kuwa askofu. Hii inaonyesha kuwa kwa wakati fulani, nafasi ilikuwa maarufu sana katika kanisa:

> 1 Klementi 44:1  
> Mitume wetu pia walijua kupitia Bwana wetu Yesu Kristo kwamba kungekuwa na mgongano kwa nafasi ya uaskofu.

## Mashemasi/Watumishi

1 Timotheo 3:8-13 inatupa sifa za mashemasi. Neno hili kwa Kigiriki ni _diakonis_, ikiwa na maana "mtumishi." _Biblia Habari Neno_ inatafsiri kuwa ni "wasaidizi." Kigiriki ina neno tofauti kwa mtumwa (duolos), ambalo sio neno linalotumika hapa.

### Nafasi zisizo rasmi

Hii inaweza kutumika kama cheo kisicho rasmi. Yesu alisema viongozi wote katika ufalme wa Mungu wanatakiwa kuwa watumishi (diakonis kwa Kigiriki) (Mt. 20:26). Baadhi ya watu ambao ni mashemasi au viongozi pia wanaweza kuitwa watumishi. Paulo na Apollo waliitwa watumishi (1 Kor. 3:5). Neno hili chanzo chake sio kanisani bali lilikuwa neno la kawaida lililotumika kuelezea kazi tofauti tofauti.<sup>[8]</sup>

> Nguvu ya kibunifu ya kanisa la kwanza lilikuwa na nguvu kuweka mtindo kwa ofisi zao kwa utendaji wa maisha ya mkutano na kuabudu kwa kiungu. ...Ukristo wa kwanza ulichukua maneno ambayo yalikuwa kwa kiasi kikubwa ya kidunia katika matumizi yao ya sasa na ambayo hayakuwa yamepewa hisia kali, ilijumuisha maneno haya na ofisi ambazo ziliundwa katika jamii, na kwamba ya kawapa hisia mpya ambazo zilikuwa imara na kazi na kwamba katika lugha zote ziliasiliwa kama maneno yaliyokopwa kuelezea wajumbe wa Ukristo.<sup>[9]</sup>

### Nafasi rasmi katika kanisa

Kwakuwa neno hilo hilo linatumika hali rasmi na zisizo rasmi, ni ngumu kujua kama mmoja aliitwa mtumishi (mfanyakazi mzuri ndani ya kanisa) au wanaitwa shemasi (kiongozi halisi aliyewekwa wakfu ndani ya kanisa). Kuna watu wawili katika Agano Jipya ambao kweli ni mashemasi rasmi:

- Fibi (Rum. 16:1)
- Tikiko (Efe. 6:21)

Watu wasioamini kuwa mwanamke anaweza kushika nafasi katika kanisa wanasema kuwa Fibi alikuwa tu ni mtumishi. Inawezekana kwamba katika kanisa la kwanza, mashemasi wa kike waliitwa "wajane."

Mara nyingine tunafikiri kwamba ushemasi ni nafasi ndogo kuliko uaskofu/mwangalizi, lakini "hakuwa mawazo katika barua kwamba ushemasi ni chini ya uaskofu/mwangalizi. Wote walifanya kazi za muhimu ndani ya kanisa, na ni shemasi ndiye aliambiwa wazi wazi kuwa zawadi inawasubiri wale wanaotumikia vizuri."<sup>[10]</sup>

Tukilinganisha mahitaji ya mwangalizi na shemasi katika 1 Timotheo sura ya tatu, kuna tofauti kwamba mashemasi hawakutakiwa kufundisha.

> Mahitaji ya shemasi yanatoa mawazo kwamba kulitakiwa kuwe na mawasiliano makubwa na watu: sio ndimi mbili; mwanamke wa heshima; mwaminifu katika ndoa; familia iliyoongozwa vizuri. Hitaji kwamba sio walafi inaweza kutoa mawazo juu ya baadhi ya majukumu kwaajili ya mfuko wa kanisa, labda katika utoaji wa fedha kwaajili ya masikini.<sup>[11]</sup>

## Mzee

Hili ni jina maarufu sana kwa viongozi wa kanisa. Neno la Kigiriki ni _presbyteros_, ambalo linamaanisha "mtu mzee." Katika tafsiri zote za Kiswahili, maneno yote mawili yanatafsiriwa kama "mzee."

Inaweza tu kumaanisha mzee wa pekee katika kanisa, lakini pia inaweza kuwa nafasi iliyochaguliwa, kama tunavyoona katika Matendo 14:23 wakati Paulo na Barnaba walipochagua wazee ndani ya kanisa. Tito 1:5-9 inatoa orodha ya sifa za wazee. Policarpi ambaye alifundishwa na Yohana, pia alitoa orodha ya sifa za wazee:

> Na wazee pia wanatakiwa kuwa na huruma, kuwahurumia watu wote, kuwarudisha kondoo waliopotea, kuwatembelea wasiojiweza, wasimtenge mjane au yatima au masikini: bali kutoa siku zote katika hicho ambacho ndicho chenye heshima machoni pa Mungu na wanadamu, kuepukana na hasira, kuheshimu watu, kuepuka hukumu zisizo za haki, kuwa mbali na kupenda fedha, kutokuwa wepesi kuamini kila lisemwalo na mtu, wasiwe wepesi wa kuhukumu, wakijua kuwa wote tu wadeni wa dhambi.<sup>[12]</sup>

Katika waraka wa pili na wa tatu wa Yohana, Yohana anajiita mzee na Petro pia anajiita mzee (1 Pet. 5:1).

Wazee walitakiwa kuwaombea watu waliokuwa wagonjwa ndani ya kanisa (Yak. 5:14).

---

- [1] http://www.earlychristianwritings.com/text/didache-hoole.html
- [2] Clarke, A. D. (2012). A Pauline Theology of Church Leadership (M. Goodacre, Ed.; Vol. 362). Bloomsbury.
- [3] Foulkes, F. (1989). Ephesians: an introduction and commentary (Vol. 10, p. 124). InterVarsity Press.
- [4] Lincoln, A. T. (1990). Ephesians (Vol. 42, p. 250). Word, Incorporated.
- [5] Guthrie, D. (1990). Pastoral Epistles: An Introduction and Commentary (Vol. 14, p. 94). InterVarsity Press.
- [6] http://bishopjerrylhayes.blogspot.com/2015/06/church-structure-bishop-ignatius-of.html
- [7] Mounce, W. D. (2000). Pastoral Epistles (Vol. 46, p. 187). Word, Incorporated.
- [8] Mounce, W. D. (2000). Pastoral Epistles (Vol. 46, p. 196). Word, Incorporated.
- [9] Mounce, W. D. (2000). Pastoral Epistles (Vol. 46, p. 197). Word, Incorporated.
- [10] Mounce, W. D. (2000). Pastoral Epistles (Vol. 46, p. 196). Word, Incorporated.
- [11] Mounce, W. D. (2000). Pastoral Epistles (Vol. 46, p. 195). Word, Incorporated.
- [12] Phil. 6; tr. Lightfoot, Apostolic Fathers, 179
