# Kushughulika na matatizo katika kanisa

## Mabaraza ya Yerusalemu

Ni mara nyingi sana katika kitabu cha Matendo ambao mitume na wazee walikutana pamoja Yerusalemu. Wote watatu walikuwa kuhusu huduma katikati ya mataifa:

1. Matendo 11:1–18: Baada ya Petro kwenda nyumbani kwa Kornelio, walijadili kama mataifa wanaweza kubatizwa.
2. Matendo 15:1–35: Walijadili kama wokovu wa mataifa ni mpaka watahiriwe na kufuata sheria ya Musa.
3. Matendo 21:17–26: Walijadili huduma ya Paulo kwa mataifa

Tunaona kutoka katika baraza hizi, kwamba wakati kulipokuwa na swali kuhusu fundisho katika kanisa, viongozi walikutana pamoja kukubaliana kuhusu jibu sahihi. Hii iliendelea katika historia ya kanisa na mabaraza kama baraza la Nikea (325 BK), Efeso (431 BK) na Kalkedoni (451 BK). Muda ulipoendelea na kukawepo na matabaka mengi ndani ya kanisa, mabaraza ya kiujumla mazima yalikoma, lakini kumekuwa na jitihada za kuunganisha Wakristo kupitia mashirika, kama vile baraza la dunia la makanisa.

## Tunahitaji unyenyekevu tunapojaribu kutatua matatizo

Katika Mathayo 7:1–5 Yesu anatufundisha sisi kuhusu kuhukumu wengine. Tunatakiwa kuwa makini sana wakati wa kuhukumu wengine, kwasababu tunaweza kuwa na dhambi pia katika maisha yetu. Tunatakiwa kuhakikisha kuwa tunabaki kuwa wanyenyekevu na kugundua madhaifu ya kibinadamu yanayopelekea kutenda dhambi.

## Tunatakiwa kusikiliza kabla ya kuwahukumu wengine

Katika Mathayo 18:15–17, Yesu anatoa hatua tatu za kumrekebisha mtu katika kanisa:

1. Mfuate peke yako
2. Wasiposikiliza, nenda tena na wazee mmoja au wawili
3. Kama bado hatasikiliza, liambie kanisa kuhusu mtenda dhambi

Hatutakiwi kusikiliza shutuma dhidi ya mzee isipokuwa kuna mashahidi wawili au watatu wanaotoa shutuma hiyo hiyo (1 Tim. 5:19–20).

Paulo anasema kama mtu anasababisha matabaka ndani ya kanisa, muwaonye mara mbili kabla ya kuwaondoa katika kanisa (Tit. 3:10–11).

Dhambi ambazo Paulo anaziangalia zaidi ni dhambi ambazo zinaleta matabaka ndani ya kanisa:

1. Kutokutii (2 The. 3:6; 3:14–15)
2. Mafundisho ya uongo (Rum. 16:17–18; 1 Tim. 6:3–5; 2 Yoh. 1:9–11)

Zaidi ya haya, 1 Korintho 5:11 pia inaorodhesha uasherati, ulafi, ibada ya sanamu, kudanganya, ulevi na unyang’anyi.

Ikiwezekana, kukiwa na matatizo kati ya watu wawili katika kanisa, tatizo hilo ni lazima litatuliwe ndani ya kanisa badala ya kwenda katika serikali za kiraia (1 Kor. 6:1–8).

## Tunatakiwa kujua vitu gani ni muhimu sana kuvigawanya

Tunaona kuwa muda tunatakiwa kujitenga na Wakristo wengine, lakini tunajuaje hasa wakati wa kujitenga?

Paulo anafundisha katika Warumi mlango wa 14 kuhusu namna ya kushughulikia tofauti za kiimani kati ya Wakristo. Baadhi ya Wakristo hawakutaka kula nyama ambazo zilitolewa kwa sanamu, lakini Wakristo wengine walifahamu kwamba sanamu sio halisi, kwa hoyo wakuona dhambi kula nyama. Pia kulikuwa na midahalo kuhusu siku takatifu. Baadhi ya Wakristo walitaka kushika siku takatifu, lakini wengine walihisi siku zote ni sawa. Paulo aliwaambia wasiwahukumu wengine kwa vitu hivi (Rum. 14:10–13). Watu wote walitenda walichokitenda kwaajili ya utukufu wa Mungu (Rum. 14:6).

Paulo pia anasema tunatakiwa tuwe makini kutokuwakosoa Wakristo wengine wanaoamini tofauti na vile tunavyoamini. Kama mtu haamini katika kula nyama zilizotolewa kwa sanamu, basi tusile nyama wakiwa karibu (Rum. 14:20–21. Angalia pia 1 Kor. 8:1–13 na 10:23–33).

Mfano mzuri wa kufanya vitu bila kuwakwaza Wakristo wengine ni wakati Paulo alipomtahiri Timotheo katika Matendo 16:1–3. Paulo hakuamini kuwa tohara ilihitajika kwaajili ya wokovu (Gal. 5:6), lakini bado tu alimtahiri Timotheo ili kwamba Wakristo wengine waweze kuwa tayari kumsikiliza.

Kuna baadhi ya vitu katika hili tunavyoweza kufanya kuiweka mioyo yetu sawa wakati wa kushungulikia tofauti:

1. Kila mtu lazima athibitike katika akili zake mwenyewe (Rum. 14:5)
2. Chochote unachoamini kuhusu vitu hivi viwe kati yako na Mungu (Rum. 14:22)
3. Fanya kila jitihada kutenda kile kinachopelekea amani na mambo yafaayo kwa kujengana (Rum. 14:19)

## Hakuna wivu wa wafanyakazi wengine

Kama tunavyoona katika historia ya kanisa, matabaka mengi katika kanisa si hasa kuhusu mafundisho, bali kuhusu madaraka. Watu hawakubaliani kuhusu nani awe kiongozi na hivyo wanagawanyika. Hii si sababu nzuri ya kugawanyika.

Tunaona hii katika kanisa la kwanza. Baadhi ya Wakristo walikuwa wanatengeneza makundi kuhusu mafundisho ya baadhi ya viongozi wa kanisa. Baadhi walimfuata Paulo, wengine kwa Apolo na wengine kwa Kefa. Paulo aliwasahihisha hiyo dhana kwa kuwakumbusha kwamba Yesu pekee ndiye anayestahili utii wetu, kwani Yesu pekee ndiye alikufa kwaajili yetu na tumebatizwa katika jina la Yesu na sio kwa jina la binadamu yeyote (1 Kor. 1:10–17).

Viongozi hawa ni watumishi wa Mungu tu. Wote tunatenda mambo tofauti katika ufalme wa Mungu, lakini ni Mungu pekee ndiye anayeleta mabadiliko ya kweli ya kiroho (1 Kor. 3:3–11, 21–23).

Kwanini tuna matabaka mengi katika kanisa? Tukienda kijijini na kutaka kuanzisha kanisa, tunatakiwa kufikiria kuhusu kuna makanisa gani yaliyopo tayari katika kijiji hicho. Kama tu wapentekoste na tayari kuna kanisa la pentekoste katika kijiji hicho la dhehebu tofauti, tunatakiwa tujali na kwenda katika kanisa hilo na kuwasaidia badala ya kuanzisha kanisa lingine.

## Tunatakiwa tuwaruhusu wale waliotubu warudi ndani ya kanisa

1. Mtu akitenda dhambi, tunatakiwa tujaribu kuwarudisha (Gal. 6:1)
2. Mtu akipotelea mbali na kweli, tunatakiwa tujaribu kumrejeza (Yak. 5:19–20)

Tunatakiwa kuwa makini tusiwe wagumu sana kwa wale waliotenda dhambi. Tunatakiwa kuwasamehe na kuwafariji, asije akamezwa na huzuniu yake ipitayo kiasi (2 Kor. 2:5–8).

## Migogoro katika Agano la Kale

Kuna nyakati katika Agano Jipya ambapo watu hawakuelewana. Hatuwezi kutengeneza fundisho la namna walivyotatua mambo, lakini tunaweza kujifunza hekima katika maamuzi waliyofanya.

### Tabia isiyofaa ya Petro (Gal. 2:11–14)

Paulo alimkabili Peter (Kefa) mbele ya halaiki wakati Peter alipoacha kula na mataifa baada ya kufika kwa wayahudi. Paulo alishughulikia huu unafiki moja kwa moja, akisisitiza kuwa haki huja kupitia Imani katika Kristo sio kwa kuangalia sheria.

### Paulo na Barnaba hawakukubaliana kuhusu Yohana Marko (Mdo. 15:36–41)

Paulo alitaka kumleta Yohana Marko katika safari nyingine ya kimisheni, lakini Barnaba hakutaka kumleta. Waliamua kugawanyika na kwenda katika safari tofauti ya kimisheni.

### Huduma tofauti ya Paulo na Petro (Gal. 2:7–10)

Paulo alifikiria kuwa huduma inatakiwa iwahusu zaidi mataifa, lakini Petro alitaka kutazama zaidi wayahudi. Mitume waligundua huduma ya Paulo na kukubali kuwatuina kuhubiri kwa mataifa.

### Ugomvi wa Euodia na Sintike (Flp. 4:2–3)

Hatujui hasa kwanini hawa wanawake wawili walikuwa wanapigana, lakini Paulo aliwatia moyo wawe na nia moja katika Bwana.
