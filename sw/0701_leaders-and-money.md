# Viongozi na pesa

## Lengo la sadaka ni lipi katika Agano Jipya?

Tunatakiwa kukumbuka kuwa leo tunatumia baadhi ya maneno katika njia tofauti kuliko yalivyokuwa yanatumika katika Agano la Kale. Leo, tukisema "sadaka," tunamaanisha pesa. Katika Agano la Kale, "sadaka" haikuwa pesa, bali wanyama, nafaka, matunda au vinywaji.

Mfumo wa dhabihu katika Agano la Kale unahusisha yote mara kwa mara (kila siku, kwa wiki, kwa mwezi au kwa mwaka) dhabihu na dhabihu za matukio mbalimbali:

1. Dhabihu za kila siku: Kila sadaka ilijumuisha kondoo dume wa mwaka, pamoja na nafaka na sadaka za vinywaji (Hes. 28:3–8).
2. Dhabihu za wiki: Dhabihu za ziada zilitolewa kwenye sabato (Hes. 28:9–10).
3. Dhabihu za mwezi: Mwanzoni mwa kila mwezi (mwezi mpya), dhabihu maalum zilitolewa (Hes. 28:11–15).
4. Dhabihu za mwaka: Dhabihu maalumu ziliamriwa kwa sherehe mwaka mzima.
   - Pasaka/mkate usiotiwa chachu (Hes. 28:16–25)
   - Sherehe za wiki/pentekoste (Hes. 28:26–31)
   - Sherehe za tarumbeta (Hes. 29:1–6)
   - Siku ya upatanisho (Hes. 29:7–11; Law. 16)
   - Sherehe za hema (Hes. 29:12–38)
5. Kwa kuongezea, watu binafsi wangeleta sadaka binafsi kwaajili ya matukio tofauti tofauti kama:
   - Dhabihu za dhambi na hatia wakiwa wamevunjika (Law. 4–7)
   - Sadaka za shukrani kwaajili ya baraka zilizopokelewa (Law. 7:12–15)
   - Sadaka zinazohusiana na ahadi (Law. 15:3)
   - Sadaka za utakaso baada ya mtoto kuzaliwa au ugonjwa (Law. 12–15)

Sadaka zilikuwa kwaajili ya malengo tofauti tofauti:

1. Upatanisho wa dhambi (Law. 4:20; 16:30)
2. Kuonyesha shukrani (Law. 7:12; Kum. 26:10)
3. Kuabudu na ibada (Law. 1:9; Zab. 51:19)
4. Ushirika na Mungu (Law. 7:15–16; Kum. 12:7)
5. Ibada ya utakaso (Law. 12:6–7; 14:19–20)
6. Kudumisha utakatifu (Law. 18:8; Kut. 30:16)
7. Kuhuisha agano (Kut. 24:5–8; 2 Fal. 23:3)

Makuhani na walawi wengine hawakutakiwa kuwa na mashamba yao, hivyo walitegemea mafungu ya kumi na sadaka ili kuishi. Njia kuu ambayo walitegemea ili kuishi ni zaka (mafungu ya kumi), ambazo zilitolewa zote kwa walawi (Law. 18:21–28). Zaka zisingeletwa hekaluni, bali zilikusanywa pamoja katika kila mji (Neh. 10:37–38). Kulikuwa pia na zaka maalumu kila miaka mitatu na hizi hazikuwa tu kwaajii ya walawi, bali pia kwaajili ya wageni, yatima na wajane (Kum. 14:28–29). Makuhani katika hekalu pia walikula sehemu ya kati ya baadhi ya sadaka:

1. **Sadaka za kuteketezwa**: Hizi ziliteketezwa kabisa kwa moto juu ya madhabahu, kwa hiyo hakuna aliyekula (Law. 1:9).
2. **Sadaka za nafaka**: Sehemu iliteketezwa juu ya madhabahu, bali iliyobaki ilitolewa kwa makuhani wale (Law. 6:16–18).
3. **Sadaka za Amani**: Hizi walizishiriki katika njia tatu. Sehemu iliteketezwa juu ya madhabahu kwa ajili ya Mungu, sehemu Fulani ilitolewa kwa makuhani (Law. 7:31–34), na sehemu iliyobaki ililiwa na washirika na familia zao.
4. **Sadaka za dhambi**: Kwa sadaka nyingi za dhambi, makuhani walitakiwa kula nyama katika mahali patakatifu (Law. 6:26).
5. **Sadaka za hatia**: Kama sadaka za dhambi, makuhani walitakiwa kula hii katika mahali patakatifu (Law. 7:6).

## Lengo la sadaka katika kanisa la Agano Jipya ni lipi?

### Sadaka zilikuwa alama zilizoelekeza mbele kwa Kristo

Vitu vingi katika hekalu la kuabudia vilikuwa alama ambazo zilitimizwa katika maisha na mtu wa Kristo. Yesu hakuja kuitangua torati ya Musa, bali kuitimiliza (Mat. 5:17–20). Kwa kuwa aliitimiza torati, hatufuati tena sheria zote za kuteketeza wanyama.

#### Christ offered His life for our sins

#### Yesu aliyatoa maisha yake kwaajili ya dhambi zetu

Yesu alikuja kama kondoo wa Mungu, ambaye angeichukua dhambi ya ulimwengu (Yn. 1:29; 1 Pet. 1:18–19). Yesu alipokufa msalabani, alifanyika dhabihu kwaajili ya dhambi zetu (Ebr. 9:26; 10:11–14).

#### Tunayatoa maisha yetu kwa Kristo

Kulikuwa na sadaka za shukrani katika Agano Jipya. Kwetu sisi kama Wakristo, hatutoi tu sehemu ya mali zetu kama shukrani, bali tunayatoa maisha yetu yote kwa Mungu atutumie kama apendavyo (Rum. 12:1). Hii inahusisha **kila kitu** tunachokimiliki, na sio tu sehemu yake. Tunapotoa tulivyonavyo kusaidia wengine, ni kama dhabihu kwa Mungu (Ebr. 13:16; Flp. 4:18). Sifa zetu pia ni dhabihu kwa Mungu (Ebr. 13:15; 1 Pet. 2:5).

Makanisa ya Makedonia yalikuwa masikini, lakini walitaka kusaidia watu wa Yudea ambao walikuwa masikini na wenye njaa kwasababu ya njaa. Ilisemekana kwamba kuhusu wao waliyatoa maisha yao kwanza kwa Mungu na pia waliyatoa maisha yao kusaidia masikini (2 Kor. 8:5). Baadaye katika mlango huu, tutaongea Zaidi kuhusu njaa na kanisa lilisaidiaje wakati huo wa shida.

### Haijalishi kiwango cha sadaka bali ni moyo

Katika Marko 12:41–44, tunaona hadithi ya Yesu alipowaangalia watu wakileta pesa kutoa hekaluni. Watu wengi walikuwa wanaleta pesa nyingi. Kulikuwa na mwanamke mmoja ambaye alitoa tu sarafu mbili. Hii haikuwa na thamani kubwa, lakini ilikuwa **kile alichokuwanacho**. Yesu akawaambia wanafunzi wake mwanamke huyu ametoa Zaidi kuliko wengine wote kwasababu alitoa kile alichokuwa nacho (Angalia pia Luka 21:1–4). Paulo alirudia wazo hili wakatialipoliambiakanisa kule Korintho kuwa "Kama utayari ukiwapo, sadaka inapokelewa kulingana na kile alichonacho mtu, sio kulingana na kile asichokuanacho mtu" (2 Kor. 8:12).

Yesu alisema kuwa ilikuwa vizuri katika dini ya kiyahudi kutoa zaka, lakini kulikuwa na vitu ambavyo vilikuwa na umuhimu Zaidi, kama vile hukumu, rehema na imani (Mat. 23:23).

Kama mioyo yetu haina haki, tunatakiwa tushungulikie hilo kwanza kabla ya kuleta sadaka kwa Mungu (Mat. 5:23–24).

Tukitia, tunatakiwa tuhakikishe tuna sababu nzuri ya kutoa katika mioyo yetu. Hatutakiwi tu kutoa kwasababu tunahisi kuwa ni lazima tutoe, bali tunatakiwa tutoe kwa moyo wenye furaha ili iwe baraka kwa Mungu na kwa watu wengine (2 Kor. 9:6–7).

#### Toa bila kutarajia kurudishiwa

Tukitoa kwa watu, tunatoa kama kwa Mungu na hatutarajii kurudishiwa chochote (Lk. 6:35; 14:12–14). Hatutoi ili tubarikiwe, bali tunatoa kumrudishia Mungu shukrani kwa yale ambayo ameshafanya kwetu (2 Kor. 9:12).

Kuna wahubiri wengi ambao wanapenda kusema ukitia pesa kwa Mungu. Mungu naye atakupa mara kumi ya pesa uliyoitoa. Luka 6:38 ni mstari mkuu ambao wanapenda kuutumia kuhubiri hii:

> Luka 6:38 — Wapeni watu vitu, nanyi mtapewa; kipimo cha kujaa na kushindiliwa, na kusukwa-sukwa hata kumwagika, ndicho watu watakachowapa vifuani mwenu. Kwa kuwa kipimo kile kile mpimacho ndicho mtakachopimiwa.

Tukisoma maandiko yaliyo karibu na hili, tunaona ni sehemu ya maongezi marefu kuhusu jinsi tunavyohusiana na majirani zetu na maadui (mstari wa 24–27). Yesu alisema tutoe bila kutegemea malipo (34–35). Kuna dhana ya hukumu kutoka kwa Mungu inayohusiana na vile tunavowatendea wengine. Kwasababu inasema"Mtarejeshewa" haimaanishi hasa ukarimu kwa ukarimu. Tukitoa, Mungu atatupatia vitu vizuri, japokuwa ni labda baraka za rohoni (1 Tim. 6:17–19; Efe. 1:3; Mdo. 20:35). Zaburi 41:1–3 pia inaonyesha jinsi Mungu atakavyowabariki wale wanaotoa kwaajili ya masikini kwa kuwalinda na kuwapa afya.

Luka 14:14 inasema kuwa tunapotoa, hatutakiwi kutarajia kupata kitu wakati huo huo, bali "tutalipwa katika ufufuo wa wenye haki." Mathayo 25:31–35 pia inaonyesha kuwa malipo ya utoaji wetu yatakuwa katika mbingu mpya na dunia.

Kwakuwa Mungu anatupa baraka za kiroho, hatuzinunui kwa matoleo yetu. Hatuwezi kununua vitu vya rohoni (Mdo. 8:9, 13, 18–20).

#### Mungu anatubariki ili tutoe kwa wengine

Kama tunapokea baraka za kimwili au za kiuchumi kutoka kwa Mungu, si zetu wenyewe, ni ili tuendelee kutoa (2 Kor. 9:8–11). Orodha katika Warumi inatupa moja ya karama ya rohoni, kando na unabii na kufundisha (Rum. 12:8). Kutakuwa na baadhi ya watu katika kanisa ambao watabarikiwa na utajiri ili wawasaidie watu wengine.

Yakobo anawaonya watu matajiri kuhusu hukumu inayokuja kwasababu hawajasaidia masikini (Yak. 5:1–3) na hata Yesu pia (Mat. 25:41–46).

#### Tunatoa kwa Mungu na sio ili mwanadamu aone

Yesu alifundisha kuwa tukitoa, hatutakiwi kutoa ili watu waone (Mat. 6:1–4). Haturuhusu hata mkono wetu wa kushoto ujue mkono wetu wa kulia unafanya nini. Hii inamaanisha kuwa tunatakiwa kutoa na kusahau kuhusu tulichotoa. Usiende nyumbani na kufikiria kuwa wewe ni mwenye haki sana kwa kutoa kwako.

Tunaona huu mtazamo wa watu kwenye harusi na kuagwa. Watu watacheza na zawadi zao wakimuonyesha kila mtu wanachotoa. Lakini je wangetoa kitu hicho hicho kama hakuna mtu anayeangalia?

### Makusanyo ndani ya kanisa yalikuwa kwaajili ya masikini

Katika karne ya kwanza, kulikuwa na njaa Yudea (Yerusalemu na miji pamoja na vijiji vilivyozunguka). Makanisa nje ya Yudea yaliamua kuwa wanatakiwa kuwasaidia watu wa Yerusalemu, hivyo walitoa pesa kwa Paulo na Barnaba kuzipeleka Yerusalemu (Mdo. 11:27–30).

Hii ilikuwa kazi ya muhimu kwa kanisa. Wakati mitume wa Yerusalemu walipomtuma Paulo na Barnaba kwenda kuhubiri kwa mataifa, waliwaambia pia wahakikishe kuwa wanaendelea kuwakumbuka masikini (Gal. 2:9–10). Kazi ya kuhubiri inakwenda sambamba na kazi ya kusaidia masikini.

Wakristo walifikiri kuwa ilikuwa muhimu kusaidia wayahudi kule Yudea kwasababu Wakristo walipokea baraka za rohoni kutoka kwao. Wayahudi wamekuwa watunzaji wa maneno ya Mungu na agano la Mungu. Kwa kuwa wayahudi walitoa baraka za rohoni, ilikuwa vizuri kuwapa mambo ya mwilini kama malipo (Rum. 15:26–27).

Katika barua zote kwa Korintho, Paulo aliwaandikia kuhusu makusanyo haya:

1. Walitakiwa kukusanya pesa katika siku ya kwanza ya wiki (1 Kor. 16:1).
2. Kila mtu lazima aweke akiba kwake kwa kadri ya kufanikiwa kwake. Yaani wale waliokuwa matajiri walitarajiwa kutoa zaidi ya wale waliokuwa maskini (1 Kor. 16:2; 2 Kor. 8:12).
3. Paulo aliwapa ushuhuda wa jinsi makanisa ya Makedonia yalivyotoa:
   - Walikuwa masikini, lakini walitoa kwa moyo wa kupenda "kwa furaha iliyofurika" (2 Kor. 8:1–2)
   - Walitoa kwa uwezo wao na hata Zaidi ya uwezo wao (2 Kor. 8:3).
   - Walituomba sana na "kutusihi kwa habari ya neema hii, na shirika hili la kuwahudumia watakatifu" (2 Kor. 8:4).
4. Walikuwa na wingi wa karama za rohoni, hivyo wanatakiwa pia watoe kwa wingi (2 Kor. 8:7).
5. Paulo hakuwalazimisha kutoa, lakini aliwataka kutoa kwa upendo (2 Kor. 8:8).
6. Yesu ni mfano wetu katika kutoa, kwasababu alikuwa tajiri, lakini alifanyika maskini ili sisi tuwe matajiri (2 Kor. 8:9).
7. Walianza kutoa kabla ya mwaka, na Paulo aliwatia moyo kusaidia kumaliza mpango (2 Kor. 8:10–11).
8. Lengo la kukusanya lilikuwa usawa. Ingekuwa ngumu kwa wakorintho kutoa kusaidia maskini huko Yudea, lakini wakati huo wayudea walihitaji pesa Zaidi ya wakorintho walivyohitaji. Ungekuja wakati ambao makanisa ya wakorintho wanahitaji msaada na makanisa ya wayudea wangeweza kurudisha fadhila (2 Kor. 8:13–15).
9. Wanatakiwa kutoa kwa ukarimu, na sio kwa unyimivu (2 Kor. 9:5, 7).
10. Kama wakitoa kidogo, watapokea kidogo (2 Kor. 9:6).
11. Kama wakitoa, Mungu ataziongeza "ghala zao za mbegu" na "kuongeza mazao ya haki zenu." Hii inadhihirisha karama za rohoni na vitu (2 Kor. 9:8–10).
12. Thawabu za vitu wanazozipata kutoka kwa Mungu ni ili waweze kuendelea kutoa (2 Kor. 9:11).
13. Utoaji wao hauwasaidii tu watu, bali ni aina ya shukurani kwa Mungu (2 Kor. 9:12).
14. Utoaji wao pia utasababisha watu wengine kutoa shukrani kwa Mungu (2 Kor. 9:13–15).

Kama unataka kujua Zaidi kuhusu makusanyo kwa ajili ya maskini kule Yudea, soma 1 Wakorinthio 16:1–4, 2 Wakorinthio 8:1–15, 9:1–15, na Matendo 24:17.

Huu ndio muda pekee mahusisi katika Agano Jipya ambao tunaona kanisa likiomba pesa, na sio kwaajili yao wenyewe bali kwaajili ya watu waliokuwa maskini.

### Sio tu kwamba tunatoa katika makusanyo katika kanisa, lakini tunatoa kwaajili ya maskini wanapohitaji

Wakati mwingine tunatoa katika kanisa na tunafikiri kuwa hatuhitaji kutoa tena. Lakini Agano Jipya linaweka vizuri kuwa sehemu kubwa ya utoaji wetu unatakiwa uwe mchango wetu kwaajili ya masikini:

1. Toa kwa yule anayekuomba (Mat. 5:42; Lk. 6:30).
2. Ukiwa na mashati mawili, mpatie mwingine asiyenalo (Lk. 3:11).
3. Uza mali zako uwape maskini (Mat. 19:16–22; Lk. 12:33–34).
4. Hatuna pendo la Mungu kama hatusaidii maskini (1 Yoh. 3:17–18).
5. Haitoshi tu kusema maneno ya rohoni kwa watu na kutokuwasaidia kwa vitu (Yak. 2:15–16).

Dorkasi ni mfano wa Mkristo ambaye mara zote alisaidia maskini (Mdo. 9:36).

## Kanisa linatakiwa lishirikiane na wengine

Baada ya siku ya Pentekoste, waamini walishirikiana mali zao na kutoa wasichokihitaji kwa maskini (Mdo. 2:44–45; 4:34–35). Waliuza ardhi zao na kuwapatia mitume pesa kutumia kusaidia maskini.

Kulikuwa na wanandoa walioitwa Anania na Safira. Waliuza ardhi yao ili kuleta pesa kwa mitume. Walihitaji kuzuia kwa siri sehemu ya pesaa, lakini pia walihitaji kutambuliwa kuwa walitoa pesa zote kwa masikini. Walidanganya na kusema kuwa walichokileta ndio pesa zote. Hii inatufundisha sisi kuwa kutoa ni kujitolea. Mungu anataka tutoe kwasababu tunataka, na sio kwasababu tumelazimishwa kutoa (Mdo. 5:1–11).

Paulo alilitia kanisa moyo kusaidiana (Rum. 12:13; Gal. 6:9–10). Lengo lake lilikuwa kuwepo kwa usawa ndani ya kanisa (2 Kor. 8:13–15).

## Je wachungaji wapate pesa kulingana na kazi yao?

Tumeona hiyo katika Agano la Kale, walawi hawakumiliki mashamba, hivyo walihitaji zaka na sadaka ili waishi. Lakini hiyo inamaanisha nini kwa Agano Jipya? Pia tumeona kuwa viongozi wanatoka kwa Mungu na ni wazuri kwa ajili ya kulijenga kanisa. Kama wanafanya kazi ya Mungu, watawezaje kupata namna ya kuishi?

### Viongozi hawatakiwi kuangalia pesa

Katika orodha zote tatu za mahitaji kwaajili ya viongozi katika 1 Timotheo mlango wa tatu na Tito mlango wa kwanza inasema kuwa kiongozi "hatakiwi kuwa mlafi wa pesa" (1 Tim. 3:3, 8; Tito 1:7) na Petro pia alikubaliana na hili (1 Pet. 5:2).

Hii ni kwasababu pesa ni hatari. 1 Timotheo 6:6–10 inatufundisha kuwa kupenda pesa ndio shina la mabaya yote. Yesu alisema kuwa ni ngumu sana kwa tajiri kuuingia ufalme wa Mungu (Mk. 10:23–25). Hii ni kwasababu kama tayari tunavyo vyote tunavyohitaji, basi hatutamwamini Mungu kutusaidia (Lk. 6:24; Mith. 30:7–9).

### Hatutakiwi kujaribu kuuza injili

Kulikuwa na baadhi ya walimu wa uongo waliojaribu kujipatia faida kupitia injili (1 Tim. 6:5; Tit. 1:11). Hii siyo nzuri kwasababu wokovu ni zawadi kutoka kwa Mungu (Rum. 3:23–24; 5:15–17; 6:23; 2 Kor. 9:15; Efe. 2:8–9; 1 Pet. 1:18–19; Ufu. 22:17). Yesu alisema kuwa tunatakiwa tutoe bure, kwasababu tumepewa bure (Mat. 10:8). Hatuuzi Neno la Mungu kwa faida (2 Kor. 2:17).

### Katika nadharia, ni vizuri kwa watendakazi wa kanisa kutafuta pesa kwa nguvu zao

Paulo alifundisha kuwa ilikuwa vizuri kuwajali viongozi katika kanisa. Alinukuu kutoka Kumbukumbu la Torati 25:4 na kusema "Ng’ombe apurapo nafaka usimfunge kinywa" na Kumbukumbu la Torati 24:15 anaposema "Mtendakazi astahili ujira wake" (1 Tim. 5:17–18). Kama tukipokea maelekezo kutoka kwa walimu, basi ni vizuri kuwapatia vitu (Gal. 6:6).

Yesu alipokea msaada wa kufanya huduma yake (Lk. 8:1–3). Yesu aliwaambia wale kumi na mbili (Mat. 10:5–15) na wale sabini (Lk. 10:4–5) kutokubeba pesa walipokuwa wanasafiri. Walitakiwa kutegemea kwa watu wengine kuwajali wao.

Wazee wa Kanisa la mwanzo waliamini kuwa ilikuwa vizuri kusaidia manabii, kama wanavyosema katika Didache 13:1–7:

> Lakini kila nabii wa kweli ambaye anataka kutulia kwenu ni "Zaidi ya chakula chake." Vivyo hivyo mwalimu wa kweli ni wa thamani, kama mfanyakazi, wa chakula chake. Hivyo nawe utachukua tunda la kwanza la mazao ya zabibu na ya kupuria sakafu na ya ng’ombe dume na ya kondoo, naye atatoa kama tunda la kwanza kwa manabii, kwa kuwa ndio makuhani wako wakuu, wapatie maskini. Ukitengeneza mkate, chukua tunda la kwanza, na utoe kulingana na amri. Vivyo hivyo kama nawe ukifungua jagi la kinywaji cha zabibu au mafuta, toa tunda la kwanza kwa manabii. Ya pesa pia na mavazi nay a mali zako zote, chukua tunda la kwanza, kama inavyoonekana bora kwako, na utoe kulingana na amri.

### Paulo alichagua kutokutumia haki hii

Baada ya kusoma maandiko hayo, ingeweza kuonesha kuwa jibu ni sahihi: "ni vizuri kutoa watendakazi kwa kanisa." Tatizo ni, tunajua kupitia andiko kuwa sio kwa kuwa tu kitu ni kizuri kukifanya, haimaanishi kuwa mara zote ni bora tukifanye kitu hicho (1 Kor. 10:23).

Paulo aligundua kuwa ilikuwa ni haki yake kupokea kwa ajili ya kufanya kazi ya injili, lakini alichagua kutokutumia haki hiyo (1 Kor. 9:14–18. Kwa maelezo Zaidi pia soma mistari 6–13). Katika mstari wa 14, anarejelea wakati Yesu alipowatuma wale sabini (Lk. 10:1–7).

Kwanini Paulo alichagua kutokuchukua pesa?Hakutaka kuizuia injili (1 Kor. 9:12). Alifikiri kuwa angechukua pesa, basi katika akili za baadhi ya watu, wangefikiri kuwa alikuwa anafanya huduma kwaajili ya kupata pesa. Hii ingefanya injili kutokuwepo (1 Kor. 9:15).

Pia alijua kuwa baadhi ya makanisa ambayo aliyatembelea yalikuwa masikini, na hakutaka kuwa mzigo kwao (2 Kor. 11:8–9; 1 Thes. 2:9–10).

### Viongozi wa kanisa wanatakiwa waifanye kazi kwa moyo wa kupenda kwa mikono yao

Paulo angeweza kuchukua pesa kwaajili yake mwenyewe, lakini badala yake alifanya kazi. Paulo alikuwa mtengenezaji wa mahema, na hata alipokuwa katika ziara zake za kimisheni, angesimama katika eneo moja na kufanya kazi ilia pate pesa ya kuishi (Mdo. 18:1–4; 20:33–35). Alipokuwa Thesalonike, hakula chakula cha mtu yeyote bila kulipa (2 Thes. 3:8). Alitumaini kuwa kwa kufanya kazi, watu wangetazama mfano wake na kuacha kukaa bure bila kazi (2 Thes. 3:6–13).

Didache 12:1–5 inasema kitu kinachofanana na mafundisho ya Paulo:

> Na kila mmoja "anayekuja kwa jina la Bwana" apokelewe; lakini kama mmemjaribu mtamjua, kwa kuwa mtakuwa mnaelewa kweli na uongo. Kama ajaye ni msafiri, msaidieni kadri mwezavyo, lakini asibaki nanyi kwa Zaidi ya siku mbili, au, kama ikihitajika tatu. Na kama akitaka kuishi nanyi na kuwa na hila, muacheni afanye kazi kwaajili ya mkate wake. Lakini kama hana hila mpatieni kulingana na uelewa wenu, ili kwamba asiishi mtu miongoni mwenu akikaa bure bila kazi kwa kuwa ni Mkristo. Lakini asipofanya hivyo atakuwa anatenda jambo lisilo halali kwa Kristo; jihadharini naye.

---

<small>

- [1] Clement I, P., Ignatius, S., Bishop of Antioch, Polycarp, S., Bishop of Smyrna, & Lake, K. (1912–1913). The Apostolic fathers (K. Lake, Ed.; Vol. 1, p. 329). Harvard University Press.
- [2] Clement I, P., Ignatius, S., Bishop of Antioch, Polycarp, S., Bishop of Smyrna, & Lake, K. (1912–1913). The Apostolic fathers (K. Lake, Ed.; Vol. 1, p. 329). Harvard University Press

</small>
